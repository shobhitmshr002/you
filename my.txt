panchhi man,
Fir bhi kyu ye pankh kaat rahna chahe
sath tmhara paane ko.
ye jiwan,
pratichhan kyu langhe  maryadaye
sath tmhare jine ko.




chhukar jo aaye tmhe hawa,
wo jada pyaari si kyu hai.
dono hi karte pyaar bahut,
fir ye lachari si kyu hai.

tmse hai kitna prem hme,
pratishat ik na dikhla paau.
ki agar lage thokar tumko,
mai fool banu aur bichh jaau.

jo tum hoti ho sang mere,
saara jag paawan lagta hai.
jo chaar kadam tum sath chalo,
patjhad bhi saawan lagta hai.

dekhe tumko to hase nain,
na dekhe to behaal huye.
chaahe hum do pal huye dur,
lagta hai jaise saal huye.

tum  ho meri maryada si,
kavita si pyaari lagti ho.
bas ab tumko gaaun har pal,
itni manohaari lagti ho.

aankhe dekhu to sapno me,
khone ka man kyu karta hai.


